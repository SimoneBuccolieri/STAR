Questa sezione analizza cosa il sistema deve rappresentare, individuando i concetti chiave, le loro proprietà e come sono collegati tra loro.

1. Concetti Importanti (Entità) e Proprietà

Il sistema deve archiviare e gestire le informazioni riguardanti le seguenti entità principali:


Aeroporto: Rappresenta l'infrastruttura fisica. Per ogni aeroporto, sono rilevanti il Codice IATA (identificativo univoco internazionale), il Nome, la Città e la Nazione in cui si trova, oltre alle Coordinate GPS per la localizzazione e il numero di piste che ha a disposizione. Un aeroporto puo possedere più gate (entità debole identificata dal numero e dall codice dell'aeroporto).


Aereo: Il mezzo fisico stesso. È identificato dalla Matricola e ha come caratteristiche la Data di Immatricolazione e il totale delle Ore di Volo.


Volo: Questo è il concetto centrale, che rappresenta l'evento di trasporto. Ogni volo ha un ID univoco e include un Codice Volo (tipo AZ203), una Data/Ora Programmata, una Data/Ora Effettiva di partenza e uno Stato (come In corso, Atterrato, Cancellato).



Personale: Comprende tutte le risorse umane coinvolte nel sistema. Per ogni dipendente, tracciamo l'Identificativo, Nome, Cognome, Data di Nascita e Data di Assunzione.



Log di Transito: Include dati telemetrici generati dagli aerei durante il volo. Ogni rilevazione è unica, identificata dalla combinazione del volo e del Timestamp (momento temporale) e contiene dati tecnici come Altitudine e Velocità. Ogni Log di Transito è sempre associato a un singolo Volo.



Fascia Oraria (Slot): Indica una risorsa temporale fornita da un aeroporto per operazioni di decollo o atterraggio. È definita da un Id, Orario Inizio, Orario Fine e Tipologia.



Rotta Pianificata: Descrive il percorso standard tra due punti. È caratterizzata da un Id, da un Nome descrittivo, una Distanza in miglia, una Durata Stimata e un Consumo Previsto di carburante.



Container: Unità di carico per il trasporto merci, descritta da un Codice, il Peso Tara e la tipologia.



Classe Passeggeri: Rappresenta le categorie di servizio disponibili sugli Aerei di Linea (es. Economy, Business), caratterizzate da uno specifico Spazio per le Gambe.

Servizio Aggiuntivo: Entità debole che rappresenta servizi specifici (es. "Pasto Vegano", "Kit Notte") offerti all'interno di una specifica classe. È identificata dal Nome Servizio e dalla Classe di appartenenza.

Tipo Aereo (Modello): Catalogo tecnico dei modelli (es. Boeing 747), caratterizzato da Costruttore, Autonomia e la Velocità di Crociera.

Componente: Componente tecnico standard (es. Radar, Scatola Nera) installato su un modello di aereo. È un'entità debole identificata dal Numero componente e dal Tipo Aereo.

2. Sotto-concetti (Generalizzazioni)

Per rappresentare la realtà in modo accurato, alcuni concetti sono stati organizzati in gerarchie:





Gerarchia Aeroporti (Totale e Disgiunta): Ogni aeroporto deve essere classificato in una delle seguenti categorie esclusive:

Hub Internazionale: Gestisce grandi volumi e un numero di Terminal.

Aeroporto Regionale: Scali minori con limitazioni operative, come la Lunghezza Massima Pista e un eventuale Coprifuoco Notturno.

Base Militare: Infrastrutture ad accesso ristretto con un Codice NATO e un Livello di Sicurezza Minimo.



Gerarchia Aerei (Totale e Sovrapposta): La gerarchia è totale e sovrapposta, poiché un aeromobile può assumere più ruoli operativi contemporaneamente (ad es. configurazione passeggeri-cargo o uso militare-cargo).

Aereo di Linea: Configurato per il trasporto passeggeri (WiFi, Intrattenimento).

Aereo Cargo: Adibito al trasporto merci, con caratteristiche come il Volume di Carico Massimo.

Aereo Privato: Gestito per conto di terzi (Proprietario, Servizi inclusi).

Aereo Militare: Operativo per missioni governative (Codice Missione, Ente Operativo).



Gerarchia Personale (Parziale e Disgiunta): Oltre al personale generico, identificano tre ruoli specializzati:

Pilota: Possiede un Numero di Licenza, il numero di ore di volo effettuate e deve mantenere l'idoneità medica (Data Ultima Visita).

Controllore di Volo: Ha certificazioni specifiche (Livello Certificazione, Scadenza Abilitazione).

Manutentore: Tecnico specializzato (Qualifica) responsabile di certificazioni e interventi.



Gerarchia Log Transito (Totale e Disgiunta): I dati telemetrici si dividono in:

Log Sensore GPS: Coordinate geospaziali (Latitudine, Longitudine).

Log Dati Volo: Parametri tecnici (Livello Carburante, Pressione, Temperatura).

Log Errori: Eventi critici caratterizzati da un Codice Errore, un Messaggio e un Livello di Severità.



3. Relazioni tra i Concetti

Le entità interagiscono attraverso relazioni specifiche, alcune delle quali possiedono proprietà proprie:

Equipaggio: Collega il Personale a un Volo, registrando il Ruolo specifico svolto a bordo (ad esempio, Primo Ufficiale) e le Ore di Servizio accumulate.

Monitoraggio: Collega i Controllori di Volo ai Voli che supervisionano, specificando la Fase di Volo (come Decollo, Crociera) sotto la loro responsabilità.

Presidio: Definisce i turni di lavoro dei Controllori presso gli Aeroporti. Questa relazione ha come caratteristiche il Settore di Competenza assegnato, la Data di Inizio e la Data di Fine del turno.

Imbarco Merce: Registra quali Container sono stati caricati su un determinato Volo, annotando il Peso Registrato al momento del carico e il contenuto, che è una proprietà dell’atto di imbarco, non del Container..

Trasporto: Tiene traccia storica di quali Container sono stati trasportati da un Aereo Cargo nel tempo, specificando la Data di Carico e la Posizione in Stiva.

Configurazione: Definisce la capacità di un Aereo di Linea per ogni Classe Passeggeri, specificando il Numero di Posti disponibili.

Gestione Alert: Collega un Log di Errore critico al Manutentore responsabile, registrando lo Stato del Ticket e la Data di Presa in Carico.

Abilitazione Volo: Specifica per quali modelli di aereo (Tipo Aereo) un Pilota è abilitato, comprese le relative date di Conseguimento e Scadenza.